Opis

W tym warsztacie wcielimy się w rolę konsultanta pracującego dla jednego z przewoźników lotniczych, którego zadaniem jest optymalizacja procesu dostarczania oraz analizowania danych.

Dane, którymi będziemy się posługiwać, pochodzą ze znanej platformy Kaggle. W opisie zbioru znajdziemy dość szczegółowy opis, dlaczego dane powstały oraz co było inspiracją do ich wygenerowania. Ze względu na swój wolumen (ponad 9 milionów wierszy) zbiór danych został odpowiednio zmniejszony, aby ułatwić pracę.

Kontekst biznesowy

Ostatnio przewoźnik otrzymał dostęp do danych, które wcześniej były dostępne jedynie z poziomu zewnętrznej aplikacji – został udostępniony dedykowany serwis API do pobierania danych. W poprzedniej aplikacji można było pobierać dane wyłącznie ręcznie. Co więcej, aplikacja posiadała dodatkowe ograniczenie w postaci liczby wyeksportowanych wierszy. Ze względu na nałożone limity, przetwarzanie danych oraz analiza były skrajnie nieefektywne – wymagały zaangażowania wielu pracowników, co wiązało się dodatkowo z opóźnieniem w dostarczaniu danych, skutkując opóźnieniami w podejmowaniu istotnych decyzji. W ostatnim czasie jednak doszło do zmiany i udostępniono dedykowany serwis API do pobierania danych.

Klient nie posiada własnej komórki odpowiedzialnej za analizę danych. Z tego powodu wynajął naszego pracodawcę do stworzenia systemu raportująco-analitycznego, który przyspieszy czas otrzymywania danych oraz wyeliminuje ręczny nakład pracy wymagany do przetworzenia danych. W efekcie klient oczekuje, że będzie w stanie szybciej otrzymywać raporty dotyczące opóźnień samolotów, a dodatkowo pozna ich przyczyny, dzięki czemu będzie możliwe określenie działań zapobiegawczych.

W związku z tym nasza firma została poproszona o:

- stworzenie mechanizmu pobierającego dane z udostępnionego API,
- stworzenie bazy danych używanej do celów analityczno-raportowych,
- zasilenie pobranymi danymi bazy,
- dokonanie analizy eksploracyjnej zbioru danych,
- stworzenie raportu operacyjnego.

Jako pracownik naszej firmy masz za zadanie wykonać wszystkie powyższe punkty oraz dostarczyć wszystkie niezbędne dane, które wymaga od naszej firmy klient.
